---
tags : 
- Summa/IIIa/q.22/a.5
---

### Articulus 5

###### arg. 1
![[LEO IIIa, q. 22, a. 5#arg. 1|Ad quintum sic proceditur. Videtur quod sacerdotium Christi non permaneat in aeternum. Quia, ut dictum est, illi soli effectu sacerdotii indigent qui habent infirmitatem peccati quae per sacerdotis sacrificium expiari potest. Sed hoc non erit in aeternum. Quia in sanctis nulla erit infirmitas, secundum illud Isaiae LX, *populus tuus omnes iusti*, peccatorum autem infirmitas inexpiabilis erit, quia *in Inferno nulla est redemptio*. Ergo sacerdotium Christi non est in aeternum.]]
![[CERF IIIa, q. 22, a. 5#arg. 1]]

###### arg. 2
![[LEO IIIa, q. 22, a. 5#arg. 2|Praeterea, sacerdotium Christi maxime manifestatum est in eius passione et morte, quando *per proprium sanguinem introivit in sancta*, ut dicitur Heb. IX. Sed passio et mors Christi non erit in aeternum, ut dicitur Rom. VI, *Christus resurgens a mortuis iam non moritur*. Ergo sacerdotium Christi non est in aeternum.]]
![[CERF IIIa, q. 22, a. 5#arg. 2]]

###### arg. 3
![[LEO IIIa, q. 22, a. 5#arg. 3|Praeterea, Christus est sacerdos non secundum quod Deus, sed secundum quod homo. Sed Christus quandoque non fuit homo scilicet in triduo mortis. Ergo sacerdotium Christi non est in aeternum.]]
![[CERF IIIa, q. 22, a. 5#arg. 3]]

###### s.c.
![[LEO IIIa, q. 22, a. 5#s.c.|Sed contra est quod dicitur in Psalmo, *tu es sacerdos in aeternum*.]]
![[CERF IIIa, q. 22, a. 5#s.c.]]

###### resp.
![[LEO IIIa, q. 22, a. 5#resp.|Respondeo dicendum quod in officio sacerdotis duo possunt considerari, primo quidem ipsa oblatio sacrificii; secundo, ipsa sacrificii consummatio, quae quidem consistit in hoc quod illi pro quibus sacrificium offertur finem sacrificii consequuntur. Finis autem sacrificii quod Christus obtulit, non fuerunt bona temporalia, sed aeterna, quae per eius mortem adipiscimur, unde dicitur, Heb. IX, quod *Christus est assistens pontifex futurorum bonorum*, ratione cuius Christi sacerdotium dicitur esse aeternum. Et haec quidem consummatio sacrificii Christi praefigurabatur in hoc ipso quod pontifex legalis semel in anno cum sanguine hirci et vituli intrabat in sancta sanctorum, ut dicitur Levit. XVI, cum tamen hircum et vitulum non immolaret in sancta sanctorum, sed extra. Similiter Christus in sancta sanctorum idest in ipsum caelum intravit et nobis viam paravit intrandi per virtutem sanguinis sui, quem pro nobis in terra effudit.]]
![[CERF IIIa, q. 22, a. 5#resp.]]

###### ad 1
![[LEO IIIa, q. 22, a. 5#ad 1|Ad primum ergo dicendum quod sancti qui erunt in patria, non indigebunt ulterius expiari per sacerdotium Christi, sed, expiati iam, indigebunt consummari per ipsum Christum, a quo gloria eorum dependet, ut dicitur, Apoc. XXI, quod claritas Dei illuminat illam, scilicet civitatem sanctorum, et lucerna eius est agnus.]]
![[CERF IIIa, q. 22, a. 5#ad 1]]

###### ad 2
![[LEO IIIa, q. 22, a. 5#ad 2|Ad secundum dicendum quod, licet passio et mors Christi de cetero non sit iteranda, tamen virtus illius hostiae permanet in aeternum, quia ut dicitur Heb. X, *una oblatione consummavit in aeternum sanctificatos*.]]
![[CERF IIIa, q. 22, a. 5#ad 2]]

###### ad 3
![[LEO IIIa, q. 22, a. 5#ad 3|Per quod etiam patet responsio ad tertium. Unitas autem huius oblationis figurabatur in lege per hoc quod semel in anno legalis pontifex cum solemni oblatione sanguinis intrabat in sancta, ut dicitur Levit. XVI. Sed deficiebat figura a veritate in hoc, quod illa hostia non habebat sempiternam virtutem, et ideo annuatim illae hostiae reiterabantur.]]
![[CERF IIIa, q. 22, a. 5#ad 3]]

