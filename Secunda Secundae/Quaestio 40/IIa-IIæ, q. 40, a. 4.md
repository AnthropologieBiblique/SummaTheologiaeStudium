---
tags : 
- Summa/IIa-IIæ/q.40/a.4
---

### Articulus 4

###### arg. 1
![[LEO IIa-IIæ, q. 40, a. 4#arg. 1|Ad quartum sic proceditur. Videtur quod in diebus festis non liceat bellare. Festa enim sunt ordinata ad vacandum divinis, unde intelliguntur per observationem sabbati, quae praecipitur Exod. XX; sabbatum enim interpretatur requies. Sed bella maximam inquietudinem habent. Ergo nullo modo est in diebus festis pugnandum.]]
![[CERF IIa-IIæ, q. 40, a. 4#arg. 1]]

###### arg. 2
![[LEO IIa-IIæ, q. 40, a. 4#arg. 2|Praeterea, Isaiae LVIII reprehenduntur quidam quod in diebus ieiunii *repetunt debita et committunt lites, pugno percutientes*. Ergo multo magis in diebus festis illicitum est bellare.]]
![[CERF IIa-IIæ, q. 40, a. 4#arg. 2]]

###### arg. 3
![[LEO IIa-IIæ, q. 40, a. 4#arg. 3|Praeterea, nihil est inordinate agendum ad vitandum incommodum temporale. Sed bellare in die festo, hoc videtur esse secundum se inordinatum. Ergo pro nulla necessitate temporalis incommodi vitandi debet aliquis in die festo bellare.]]
![[CERF IIa-IIæ, q. 40, a. 4#arg. 3]]

###### s.c.
![[LEO IIa-IIæ, q. 40, a. 4#s.c.|Sed contra est quod I Machab. II dicitur, *cogitaverunt laudabiliter Iudaei, dicentes, omnis homo quicumque venerit ad nos in bello in die sabbatorum, pugnemus adversus eum*.]]
![[CERF IIa-IIæ, q. 40, a. 4#s.c.]]

###### resp.
![[LEO IIa-IIæ, q. 40, a. 4#resp.|Respondeo dicendum quod observatio festorum non impedit ea quae ordinantur ad hominis salutem etiam corporalem. Unde dominus arguit Iudaeos, dicens, Ioan. VII, *mihi indignamini quia totum hominem salvum feci in sabbato?* Et inde est quod medici licite possunt medicari homines in die festo. Multo autem magis est conservanda salus reipublicae, per quam impediuntur occisiones plurimorum et innumera mala et temporalia et spiritualia, quam salus corporalis unius hominis. Et ideo pro tuitione reipublicae fidelium licitum est iusta bella exercere in diebus festis, si tamen hoc necessitas exposcat, hoc enim esset tentare Deum, si quis, imminente tali necessitate, a bello vellet abstinere. Sed necessitate cessante, non est licitum bellare in diebus festis, propter rationes inductas.]]
![[CERF IIa-IIæ, q. 40, a. 4#resp.]]

###### ad 
![[LEO IIa-IIæ, q. 40, a. 4#ad |Et per hoc patet responsio ad obiecta.]]
![[CERF IIa-IIæ, q. 40, a. 4#ad ]]

